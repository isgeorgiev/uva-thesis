
<doc id="603810" url="https://bg.wikipedia.org/wiki?curid=603810" title="Нетфликс">
Нетфликс

Netflix e щатска компания, доставчик на филми и сериали на основата на видео стрийминг (поточно видео).
Основана е през 1997 г. Седалището ѝ се намира в Лос Гатос ("Los Gatos"), Силициевата долина, щата Калифорния. Фирмата има над 125 млн. клиенти в над 190 страни със 140 милиона часа гледания на ден (2018).
На 6 януари 2016 г., по време на пресконференция на световното изложение за електроника CES, Рийд Хастингс неочаквано обявява, че услугата е станала достъпна за регистрация на клиенти в 130 страни по света, включително България, Русия, Украйна, Южна Корея и Индия.
Понякога филмите, разпространявани от платформата, предизвикват скандали. На 3 декември 2019 на сайта е пуснат бразилският филм „Първото изкушение на Христос“, представящ Исус като „гей, съблазнен от дявола“, а майка му – като „пристрастена към марихуана“. Филмът предизвиква широко възмущение и в сайта за петиции Change.org се появява подписка за забраната му, събрала до 15 февруари 2021 2 411 866 подписа. На 9 януари 2020 по решение на съда в Рио де Жанейро платформата е принудена да изтегли филма.
След руската инвазия в Украйна през 2022 г., на 4 март 2022 г., Netflix обяви, че е поставил на пауза всички бъдещи проекти и придобивания от Русия Два дни по-късно, на 6 март 2022 г., Netflix обяви, че ще преустанови услугата си в Русия.

