
<doc id="31738" url="https://bg.wikipedia.org/wiki?curid=31738" title="Награди на филмовата академия на САЩ">
Награди на филмовата академия на САЩ

Награда на филмовата академия на САЩ (съкращавана като „Награда на Академията“), известна още като Оскар, е най-значимата филмова награда в САЩ. Тя се дава всяка година от Академията на филмовите изкуства и науки – професионална почетна организация, в която към 2003 г. има 5816 гласуващи лица. Актьорите-членове, които са общо 1311, имат най-голям дял в гласуването. Последната церемония по връчването на наградите през 2020 бе 92-ва по ред.
Наградите са известни като „Оскари“ по името на наградната статуетка.
История.
Първите награди са раздадени на банкет в Блосъм рум в холивудския Рузвелт Хотел на 16 май 1929 г., но сред участниците в банкета няма особено напрежение, тъй като имената на победителите са известни от 18 февруари, 3 месеца по-рано. Първите наградени филми са заснети между 1 август 1927 г. и 31 юли 1928 г. Първоначално гласуват всичките членове на Академията, като номинират кандидатите във всички категории. След това пет комисии определят десетимата претенденти с най-много гласове за номинации в по три категории. Компетентно жури от петима членове отличава финалистите. От 23 март 2002 г. насам, церемонията по награждаването се състои в специално посветения на това „Дом на Оскарите“ – кинотеатъра Кодак (от 01.05.2012 преименуван на Долби Тиатър) в Холивуд, недалеч от Рузвелт Хотел.
Статуетката.
Статуетката представлява фигура на рицар в цял ръст, в стил ар деко, подпрян на меч и стъпил на ролка за кинолента с пет спици, представящи основите на Академията: актьори, сценаристи, режисьори, продуценти и технически специалисти. Фигурата е изработена от бронз, електролитно позлатен с 24-каратово злато, висока е 34,3 cm, тежи 3,8 kg. Статуетката е поставена на черна метална основа. Името на лауреата, съответната категория „Оскар“ и названието на филма се гравират на основата на статуетката едва след присъждането на наградата. Една статуетка се изработва за около 10 часа и струва 850 долара.
Не е съвсем ясно как наградата получава името си. Най-популярната история гласи, че библиотекарката на Академията Маргарет Херик, виждайки статуетката на една маса, възкликва: „Досущ прилича на моя чичо Оскар!“. За първи път името е употребено от Уолт Дисни през 1934 г. в негова реч. Въпреки че в пресата това наименование набира популярност в края на 1930, Академията приема официално неговата употреба едва през 1939 г.
Оскарите от А до Я.
Всяка година телевизионни коментатори, филмови и литературни критици правят списъци на любопитни моменти от събитието на годината за Филмовата Академия. Това е повод за смях, равносметка и много нови контракти.
Категории.
Наградите се раздават „за най-добрите“ в следните категории:

