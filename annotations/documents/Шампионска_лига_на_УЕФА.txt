
<doc id="10709" url="https://bg.wikipedia.org/wiki?curid=10709" title="Шампионска лига на УЕФА">
Шампионска лига на УЕФА

Шампионската лига на УЕФА (), е най-важният европейски клубен футболен турнир. До сезон 1992/93 носи името Купа на европейските шампиони (КЕШ, , "ECC"). Той се смята за един от най-престижните трофеи в световния клубен футбол. Провежда се всяка година от УЕФА. Женските футболни отбори имат отделна Шампионска лига на УЕФА за жени.
Титлата „европейски шампион“ е притежавана от 22 различни клуба. От тях 12 отбора са я печелили повече от веднъж, от които 6 – повече от 3 пъти. Завинаги са печелили купата Реал (Мадрид), Аякс (Амстердам), Байерн (Мюнхен), Милан, Ливърпул и Барселона. Най-много титли има отборът на Реал (Мадрид), който е печелил купата 13 пъти.
История.
Турнирът се провежда за първи път през сезон 1955/56 и е създаден по идея на френския журналист Габриел Ано като надпревара, в която взимат участие победителите в националните първенства на европейските страни. След сезон 1992/93 турнирът е преименуван на Шампионска лига, а от сезон 1997/98 право на участие имат и отбори, подгласници на шампионите в най-титулуваните първенства в Европа. Промяната е направена с цел турнирът да стане „по-вълнуващ“ (въпреки че противно на името на състезанието, повечето от участващите отбори не са шампиони на страните си за предишния сезон). Самите участници в Шампионската лига се разпределят в групи, като през годините броят на тези групи е бил различен.
Най-успешният отбор в турнира е Реал Мадрид, който е печелил купата 13 пъти. След него се нареждат Милан (7 пъти), Ливърпул и Байерн Мюнхен (6 пъти) Барселона (5 пъти), Аякс (4 пъти), Манчестър Юнайтед и Интер (3 пъти).
Две години поред купата е печелена от пет отбора. В първите 5 години поред от създаването на турнира я печели Реал (Мадрид), което е рекорд. След това през 60-те години на ХХ век Бенфика (Лисабон) и Интер (Милано) я спечелват по 2 пъти в две поредни години. През 70-те години на ХХ век Аякс (Амстердам) и Байерн (Мюнхен) стават европейски шампиони по 3 пъти поред, а Ливърпул и Нотингам Форест – по 2 пъти поред. Откакто Милан успешно защитава титлата си през 1990 г., до 2017 г. нито един отбор не е успял да спечели титлата в две поредни години. През 2016/17 година Реал (Мадрид) става първият отбор, успял да защити титлата си откакто турнирът е преименуван на Шампионска лига. През следващия сезон спечелва титлата отново за трети пореден път, което напълно пренаписва историята на турнира.
По традиция купата на европейските шампиони се дава всяка година на отбора, спечелил финалния мач на турнира. Той има право да задържи трофея в рамките на една година. Ако един отбор спечели турнира три последователни пъти или го спечели общо пет пъти, той има правото да задържи трофея завинаги, като за следващото издание на турнира се изработва нова купа.
Отборите, които са получавали завинаги трофея са:
Клубове от общо 31 страни, членки на УЕФА, са записвали участие в груповата фаза на турнира.
Финали.
Таблицата включва пълен списък с финалите на турнира.
Статистика.
Победители в турнира.
Турнирът е печелен от 22 отбора (Уточнение: от 10 футболни федерации от 9 държави – две от тях са от Великобритания: Шотландия и Англия):&lt;br&gt;
Испания – общо 18 пъти
Англия – общо 14 пъти
Италия – общо 12 пъти
Германия – общо 8 пъти
Холандия – общо 6 пъти
Португалия – общо 4 пъти
Шотландия – общо 1 път
Румъния – общо 1 път
Югославия – общо 1 път
Франция – общо 1 път
Класиране по титли.
Отборите са класирани според броя на спечелените шампионски титли и общия брой на участията във финали на турнира (спечелени и загубени). При равенство и по двата показателя подреждането е според общото класиране по спечелени точки и изиграни мачове в турнира за всички времена, дадено в следващия раздел.
Топ 50 класиране за всички времена.
Текущ сезон 2021/22&lt;br&gt;
Отборите, изписани с удебелен шрифт, продължават участието си в турнира.&lt;br&gt;
"Вземат се предвид мачовете от груповата фаза и елиминационната фаза на турнира"&lt;br&gt;
Източник: Uefa.com
Рекорди.
"Данните са актуални след края на сезон 2017/18"
Най-много мачове в същинската фаза на турнира.
Същинската фаза на турнира включва груповата фаза и директните елиминации.
Най-много голове в турнира.
Статистика към 14 март 2019 г. 
Зад кулисите.
Основните приходи от шампионската лига отиват в акционерното дружество за разпределяне на рекламните приходи. Идеята за шампионската лига е точно с тази цел – да се привличат възможно най-много рекламни пари по всички възможни канали и начини. Идеята на Хорст Даслер да контролира парите в световния спорт продължава да живее чрез бившите му мениджъри. „Бащите“ на идеята за шампионската лига – Клаус Хемпел и Юрген Ленц – са именно продукт на Даслер. От своя страна те дълго време са мениджъри във фирмата на Хорст Даслер International Sport and Leisure.
Правата се държат от акционерното дружество "Highlight Communications AG", което през 1999 г. купува 80% от фирмата на Хемпел и Линц, "Team Holding AG", а през 2010 г. и останалите 20% от нея.
За 2012 година, от близо 2 милиарда евро приходи, клубовете от групите си разпределят 1 милиард, 400 млн. отиват за УЕФА за покриване на оперативните разходи, а останалите се разпределят по страните членки на УЕФА.

