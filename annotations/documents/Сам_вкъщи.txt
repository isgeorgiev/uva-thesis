
<doc id="242278" url="https://bg.wikipedia.org/wiki?curid=242278" title="Сам вкъщи">
Сам вкъщи

„Сам вкъщи“ () e американска комедия от 1990 г. на режисьора Крис Кълъмбъс, написан и продуциран от Джон Хюз. Това е първият филм от поредицата „Сам вкъщи“. Във филма участват Маколи Кълкин, Джо Пеши, Даниъл Стърн, Джон Хърд и Катрин О'Хара. Кълкин играе Кевин Маккалистър, момче, който брани своя дом в Чикаго от крадци, след като семейството му по неволя го забравя за своята коледна ваканция в Париж.
Премиерата на „Сам вкъщи“ е на 10 ноември 1990 г. в Чикаго. По кината в Съединените щати излиза на 16 ноември. Получава положителни рецензии от критиката, която хвали актьорския състав, хумора и музиката. „Сам вкъщи“ печели 476,7 млн. долара в световен мащаб, като се превръща в най-успешната касова комедия до излизането на „“ и прави Кълкин звезда. Номиниран е за „Златен глобус“ в категорията най-добър филм – мюзикъл или комедия и най-добър актьор в мюзикъл или комедия, както и за „Оскар“ в категорията „Най-добра музика“ за Джон Уилямс, и „Най-добра песен“ за „Somewhere In My Memory“. „Сам вкъщи“ се смята за емблематичен коледен филм. Продължението „“ излиза през 1992 г.
Сюжет.
Кевин е най-малкият от петте деца на семейство Маккалистър. Той често е тормозен от братята и сестрите си и след поредната неправда, той си пожелава семейството му да изчезне. На следващия ден, той се събужда и открива, че е сам вкъщи и желанието му се е сбъднало. Оказва се, че е забравен по погрешка. Семейството му е поело на почивка във Франция, по случай коледните празници. Когато родителите му осъзнават, че са оставили сина си сам, те веднага търсят начин да се върнат в САЩ. Междувременно, двама крадци, известни като „Мокрите бандити“, се опитват да оберат къщата, но не успяват, поради редица капани, сложени от Кевин.
В България.
В България филмът е излъчен по Канал 1 на 3 януари 1998 г. в рубриката „Фокс-киномания“.
През 1998 г. е издаден на VHS от Мейстар.
На 5 октомври 2005 г. е издаден на DVD от Мейстар.
На 25 декември 2006 г. се излъчва по Би Ти Ви.

