
<doc id="331505" url="https://bg.wikipedia.org/wiki?curid=331505" title="Уебстраница">
Уебстраница

Уебстраницата е документ или информационен ресурс, който е подходящ за World Wide Web. Достъпът до уебстраниците може да бъде осъществен чрез уеббраузър, а съдържанието им обикновено се показва на монитор на компютър (вкл. на екран на мобилно устройство). Тази информация обикновено се съхранява във формат от тип HTML или XHTML и може да предоставя навигация към други уебстраници чрез хипертекстови връзки. Обикновено уебстраниците включват текст, изображения (картинки, илюстрации, фотографии) и стилове във формат на файла от тип CSS, но може също да включват анимация, мултимедийно съдържание (файл с музика/звук, видеоклип с или без звук) или скриптове, написани на JavaScript, VBScript и др. скриптови програмни езици.
Няколко уебстраници, обединени от обща тема и дизайн, а също свързани помежду си с връзки и обикновено разположени на един уебсървър, образуват уебсайт.
Описание.
Основните елементи, които може да съдържа една уеб страница са:
Уеб страниците се идентифицират чрез унифицирани локатори на ресурси (URL), стандартизирани низове, уникални за съответната страница в рамките на Интернет. При динамичните уеб страници в URL може да се съдържат и параметри, оказващи влияние върху съдържанието на страницата и начина на показването му.
Видове уебстраници.
Уебстраниците са основно два вида:
Адрес на уебстраница (URL).
Адресът на страницата, наречен URL, е всъщност заявката, адресирана към HTTP сървъра, и се нарича HTTP заявка. Адресът се състои от няколко части, основните от които са протоколът http и името на домейна.

