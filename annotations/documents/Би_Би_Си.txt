
<doc id="116715" url="https://bg.wikipedia.org/wiki?curid=116715" title="Би Би Си">
Би Би Си

Би Би Си (, в превод: "Британска радиоразпръсквателна корпорация") е британска компания за обществено радио и телевизия. Корпорацията е създадена през 1922 г. като първата частна радиостанция в света. През 1927 г. същата придобива специален статут, като се финансира самостоятелно от събираните лицензни такси. Във Великобритания BBC не излъчва реклами и платени съобщения.
Радио.
Радио BBC излъчва първите си предавания още през 1922 г. След 1938 г. станцията открива първите си чуждоезикови редакции за чужбина. BBC излъчва следните радиопрограми:
Българска редакция.
Българската редакция е създадена през 1940 г.
По време на Студената война програмите на български език са алтернатива на комунистическата пропаганда в България и другите социалистически страни, предоставяйки своята информация и коментари за събитията в света и в Народна република България. BBC е сред най-слушаните западни радиостанции в България. В определени периоди програмите са били силно заглушавани от комунистическите власти, но след 1980 година заглушителите са постепенно изключени, което прави предаванията по-достъпни.
Българската редакция на BBC има и своите звезди. Сред популярните коментатори са писателят Георги Марков, интелектуалецът Петър Увалиев и др. Най-голяма популярност сред българските младежи има съботното поп-шоу, изготвяно от легендарната водеща Ани Арнолд, внучка на известния български фолклорист, литературен историк, етнограф и член на БАН акад. Михаил Арнаудов
Петър Увалиев прави първия български превод на романа „1984“ от Джордж Оруел, който той адаптира за радиотеатър. Драматизацията е излъчена през пролетта и лятото на 1984 година, а в ролите са всички работещи в българската редакция на радиото.
По време на прехода в България, Би Би Си на български играе ключова роля с независима и безпристрастна журналистика. Предаванията се излъчват на УКВ в София. В редакцията работят журналисти като Димитър Димитров, Ели Хауърд, Братан Ковачев, Васил Велев, Теодора Христова и много други. Павлина Джоунс води „Попшоу“-то на Би Би Си. Един от малкото източници на информация за музиката в годините на прехода. В ефира звучат и младежкото предаване „Младоритет“ и алтернативното предаване на Андрей Владов. Излъчват се и специализирани рубрики – за живота във Великобритания, исторически теми, религиозни въпроси и много други. Би Би Си става една от най-цитираните чужди медии в България. Репортажите от ключови световни места също разширяват влиянието ѝ.
Заради обявени икономии от Би Би Си, Световните служби закриват редица чуждоезикови редакции. Сред тях е и българската. На 23 декември 2005 г. e последното предаване на BBC на български. До началото на 2006 година спират почти всички предавания на европейски езици. През лятото на 2008 г. е спряна и румънската секция на корпорацията.
Телевизия.
През 1932 г. BBC започва да излъчва експериментални, а през 1936 г. и редовни телевизионни програми, след 1967 г. – цветно. 
Компанията излъчва по следните телевизионни канали:

